# Q8 electric Algemene Voorwaarden

Deze Algemene Voorwaarden zijn van toepassing op alle offertes voor en bestellingen van de Q8 electric Diensten van KPB.

Deze Algemene Voorwaarden vormen, samen met het Registratieformulier, de Aanvraagbevestiging, de Deelnamebevestiging en de eventuele Bijzondere Voorwaarden, de volledige overeenkomst tussen Partijen met betrekking tot de levering van de Q8 electric Diensten. De Overeenkomst vervangt alle voorgaande schriftelijke en mondelinge mededelingen, afspraken en overeenkomsten hieromtrent. In geval van een conflict tussen deze Algemene Voorwaarden en de Bijzondere Voorwaarden, hebben deze Algemene Voorwaarden voorrang tenzij anders bepaald met uitdrukkelijke verwijzing naar het artikel van deze Algemene Voorwaarden waarvan wordt afgeweken.

Indien de Partijen reeds een Q8 Liberty overeenkomst hebben afgesloten, dan gelden deze voorwaarden als Bijzondere Voorwaarden (zoals gedefinieerd in de Algemene Voorwaarden voor Q8 Liberty Cards) binnen Q8 Liberty met betrekking tot het voorwerp van deze Algemene Voorwaarden. In geval van een conflict tussen de Algemene Voorwaarden voor Q8 Liberty Cards en deze Algemene Voorwaarden, prevaleren de Algemene Voorwaarden voor Q8 Liberty Cards tenzij hierna anders bepaald met verwijzing naar het artikel van de Algemene Voorwaarden voor Q8 Liberty Cards waarvan wordt afgeweken.

Door het aankruisen van het selectievakje tot kennisname en aanvaarding van deze Algemene Voorwaarden in de Q8 electric App en/of in het Registratieformulier, bevestigt de Deelnemer uitdrukkelijk de Algemene Voorwaarden te hebben gelezen, begrepen en aanvaard. Deze aanvaarding impliceert tevens dat de Deelnemer volledig verzaakt aan de eventuele toepassing van zijn eigen algemene voorwaarden of bijzondere voorwaarden. Onverminderd artikel 16 (Wijzigingen), kan de Overeenkomst enkel mits akkoord van beide Partijen schriftelijk worden gewijzigd.

In deze Algemene Voorwaarden zijn omkaderde bepalingen die voorafgegaan worden door het letterwoord "B2B" enkel toepasselijk op Overeenkomsten gesloten met ondernemingen in de zin van artikel I.1,1° van het wetboek van economisch recht. Bepalingen die voorafgegaan worden door het letterwoord "B2C" zijn enkel toepasselijk op Overeenkomsten gesloten met consumenten in de zin van artikel I.1,2° van het wetboek van economisch recht. Andere bepalingen opgenomen in deze Algemene Voorwaarden zijn zowel op ondernemingen als op consumenten in de zin van het wetboek van economisch recht van toepassing.

# 1\. Definities

In de Overeenkomst hebben met hoofdletter geschreven begrippen de betekenis zoals hieronder aangegeven behoudens wanneer uit de context van een specifieke bepaling ontegensprekelijk blijkt dat deze betekenis in deze bepaling niet toepasselijk is:

|

"Aanvraagbevestiging":

|

de door KPB gestuurde ontvangstbevestiging van de aanvraag waarbij een gefinaliseerd aanvraagformulier wordt verschaft, ingevuld met de gekozen specificaties, eventueel toepasselijke kortingen en dewelke dient te worden bevestigd door te klikken op de erin voorziene link;

|
|

"Addendum Gegevensverwerking":

|

het addendum waarnaar verwezen wordt in onderstaand artikel 15 en dat aangehecht is aan deze Algemene Voorwaarden. Dit addendum maakt integraal deel uit van de Overeenkomst en beschrijft de gegevensverwerkingsverplichtingen van KPB in haar rol van verwerkingsverantwoordelijke van beperkte persoonsgegevens overeenkomstig de Europese Algemene Verordening Gegevensbescherming of AVG;

|
|

"Administratiedienst"

|

de dienst die bestaat uit het verlenen van administratieve ondersteuning aan de B2B-klant (werkgever) door KPB in het kader van Q8 electric diensten, zoals verder omschreven in artikel 7;

|
|

"Algemene Voorwaarden":

|

dit document getiteld "Q8 electric Algemene Voorwaarden" en het aangehecht Addendum Gegevensverwerking;

|
|

"Bijzondere Voorwaarden":

|

de bijkomende, aanvullende of afwijkende voorwaarden die tussen Partijen schriftelijk worden ondertekend en deel uitmaken van de Overeenkomst;

|
|

"Consumers":

|

Consumenten in de zin van artikel I.1,2° van het wetboek van economisch recht;

|
|

"Deelnamebevestiging":

|

de schriftelijke bevestiging door KPB van de aanvaarding door KPB van de Aanvraagbevestiging of de registratie van de Deelnemer in de Q8 electric App;

|
|

"Deelnemer":

|

de natuurlijke persoon ouder dan 18 jaar of rechtspersoon die met KPB de Overeenkomst sluit;

|
|

"Documentatie":

|

online en/of papieren informatie die op regelmatige basis door KPB ter beschikking wordt gesteld aan de Deelnemers en/of Kaarthouders voor vrije consultatie door de Deelnemers en/of Kaarthouders, en die o.a. meer informatie bevat omtrent de aanvraag en het gebruik van de Q8 electric Kaart door de Deelnemers en/of Kaarthouders;

|
|

"E-factuur":

|

een factuur die wordt verstrekt en verzonden in elektronisch formaat zoals bepaald door KPB;

|
|

"E-facturatie":

|

het verstrekken van een E-factuur via elektronische weg;

|
|

"Gebruikersnaam":

|

de identificatiecode van een Kaarthouder of Deelnemer om gebruik te maken van het Platform of de Q8 electric App;

|
|

"Imprevisie":

|

een normaal en redelijkerwijs onvoorzienbare handeling of gebeurtenis, die niet aan de fout van één van de partijen is toe te rekenen, en die de nakoming van de verbintenis(sen) door één van de partijen aanzienlijk verzwaart of bemoeilijkt, waardoor het contractuele evenwicht ernstig wordt verstoord, zoals, doch niet beperkt tot, wijzigingen van grondstofprijzen, tekort aan grondstoffen of prijsaanpassingen door leveranciers.

|
|

"Kaarthouder":

|

elke natuurlijke persoon ouder dan 18 jaar die via het Platform aangeduid werd als gerechtigde gebruiker door de Deelnemer en waaraan een Laadpas wordt ter beschikking gesteld;

|
|

"KPB":

|

Kuwait Petroleum (Belgium) N.V., met maatschappelijke zetel te Brusselstraat 59, bus 1, B- 2018 Antwerpen, RPR Antwerpen (afdeling Antwerpen), BTW BE0404.584.525 ;

|
|

"KPL":

|

Kuwait Petroleum (Luxembourg) SA, met maatschappelijke zetel te Rue de l'Industrie 12, L-8069 Bertrange, RCS Luxemburg B49456, BTW LU 16241579;

|
|

"KPN":

|

Kuwait Petroleum (Nederland) BV, met maatschappelijke zetel te Schenkkade 50 NL- 2595 AR Den Haag, KvK 24025263, BTW NL 001250590B01;

|
|

"Kredietlimiet":

|

het maximumbedrag waarvoor Q8 electric Diensten kunnen worden gekocht door de Deelnemer

|
|

"Kuwait Petroleum Groep":

|

elke juridische entiteit, of groep van juridische entiteiten, direct of indirect gecontroleerd door Kuwait Petroleum Europe B.V.;

|
|

"Laaddiensten":

|

de diensten gekoppeld aan het gebruik van Laadpalen binnen het Netwerk met een Laadpas, waaronder het toekennen en beheer van Laadpassen, het ophalen en verwerken van de gegevens van laadsessies en het beheren en afhandelen van laadtransacties met de eigenaar van de Laadpaal en de Deelnemer;

|
|

"Laadpas":

|

een drager van het door KPB verstrekte unieke identificatienummer dat toegang biedt tot het gebruik van Laadpalen in het Netwerk . Deze drager kan een Q8 electric Kaart zijn of de Q8 electric App;

|
|

"Laadpaal":

|

een voorziening die kan gebruikt worden om de batterij van een elektrisch voertuig op te laden;

|
|

"Q8 Liberty, Small & Large Business":

|

Q8 Liberty klanten, natuurlijke personen die zelfstandig een beroepsactiviteit uitvoeren of vennootschappen die kleine of micro vennootschappen zijn in de zin van artikel 1:24 of artikel 1:25 wetboek van vennootschappen en verenigingen en vennootschappen die geen kleine vennootschappen zijn de zin van artikel 1:24 wetboek van vennootschappen en verenigingen;

|
|

MSP

|

mobility service provider, een onderneming die laadpassen uitgeeft met het oog op toegang te verlenen tot Laadpalen aan zijn klanten.

|
|

"Netwerk":

|

het gezamenlijke netwerk dat gevormd wordt door het Q8 electric Netwerk en het Partner Netwerk;

|
|

"Overeenkomst":

|

de Algemene Voorwaarden , en eventueel het Registratieformulier, de Aanvraagbevestiging, de Deelnamebevestiging en de toepasselijke Bijzondere Voorwaarden ;

|
|

"Overmacht":

|

een handeling of gebeurtenis die buiten de redelijke controle staat van een Partij, haar uitvoeringsagenten of contractanten, en die de uitvoering door deze partij van haar verplichtingen, geheel of gedeeltelijk, en al dan niet tijdelijk, volgend uit de Overeenkomst verhindert, waaronder maar niet beperkt tot ramp, brand, overstroming, aardbeving, natuurelementen, pandemie, werkelijke of dreigende terroristische aanslagen, oorlogsdaden, sabotage, explosie, rellen, ordeverstoring, opstand, revoluties en stakingen, lockouts of arbeidsconflicten, handelingen van de overheid, ongeval of panne van installaties of machines, materiaaltekort, niet-leveren door een nutsleverancier van diensten (met inbegrip van elektriciteit, gas, netwerk of telecom-provider) en enig handelen of nalaten van derden buiten redelijke controle van een Partij;

|
|

"Partij" of "Partijen":

|

KPB en/of de Deelnemer, naargelang het geval;

|
|

"Partner Netwerk":

|

alle Laadpalen waar met de Laadpas gebruik kan van gemaakt worden, en die gelegen zijn buiten het Q8 electric Netwerk, zoals geafficheerd op de Website, de Q8 electric App en/of het Platform;

|
|

"Paswoord":

|

het paswoord van een Kaarthouder of Deelnemer voor de toegang tot en gebruik van Q8 electric App of het Platform;

|
|

"Platform":

|

online platform voor Q8 Liberty, Small & Large Business klanten op https://electric.q8.be/portal/login waarop de Deelnemer kan registeren, de Laadpassen en Laadpalen kan beheren en transacties kan controleren;

|
|

"Q8 electric":

|

het volledige aanbod aan diensten en producten van de Kuwait Petroleum Groep met betrekking tot het elektrisch opladen van voertuigen;

|
|

"Q8 electric App":

|

de smartphone toepassing waarmee de Deelnemer de Laadpassen en Laadpalen kan beheren en transacties kan controleren. Deze toepassing is beschikbaar voor Apple iOS en Android;

|
|

"Q8 electric Diensten":

|

de Laaddiensten, , de Thuislaaddiensten, Administratiediensten en alle andere diensten met betrekking tot Q8 electric die worden geleverd door KPB volgens deze Algemene Voorwaarden en/of de Bijzondere Voorwaarden;

|
|

"Q8 electric Kaart":

|

de door KPB of een lid van de Kuwait Petroleum Groep uitgegeven kaart met de naam "Q8 electric Card" met het oog op toegang tot de Laadpalen in het Netwerk;

|
|

"Q8 Liberty" of "Liberty":

|

de tankkaarten dienst voor zakelijke klanten van KPB, zoals nader beschreven op [https://www.q8liberty.be/ ](https://www.q8liberty.be/);

|
|

"Q8 electric Netwerk":

|

alle Laadpalen in het beheer van KPB, KPN of KPL;

|
|

"Registratieformulier":

|

het online of papieren registratieformulier dat ter beschikking wordt gesteld door KPB aan consumenten via de Q8 electric App en aan Q8 Liberty, Small & Large Business klanten via e-mail of het Platform teneinde deze toe te laten zich te registreren voor Q8 electric;

|
|

"Thuislaaddiensten":

|

de diensten voor de verrekening van de laadsessies door medewerkers van de Deelnemer die thuisladen conform deze Algemene Voorwaarden, indien de Deelnemer de laadsessies die haar medewerkers thuis uitvoeren wenst terug te betalen;

|
|

Toegangsmiddelen

|

Gebruikersnaam en Paswoord

|
|

"Website":

|

[https://electric.q8.be ](https://electric.q8.be/).

|
|

Zekerheid

|

een bankgarantie, borgtocht of enige andere financiële zekerheid in een door KPB aanvaarde vorm

|

# 2\. Deelneming

## 2.1 Teneinde de Q8 electric Diensten beschreven in deze Algemene Voorwaarden te kunnen afnemen, moeten klanten een Registratieformulier invullen dat ter goedkeuring moet worden voorgelegd aan KPB conform de bepalingen van dit artikel. De bepalingen omtrent offertes, bestellingen en de totstandkoming van een Overeenkomst met betrekking tot specifieke Q8 electric Diensten, die niet beschreven zijn in deze Algemene Voorwaarden, kunnen afwijkend worden geregeld in de Bijzondere Voorwaarden met betrekking tot zulke specifieke Q8 electric Diensten.

## 2.2 Q8 Liberty, Small & Large Business klanten kunnen een aanvraag indienen om Q8 electric Diensten af te nemen door het Registratieformulier in te vullen en hun kennisname en goedkeuring van de Algemene Voorwaarden en eventuele toepasselijke Bijzondere Voorwaarden te bevestigen. Na het invullen en doorzenden van het Registratieformulier, dient de klant na het verkrijgen van de Aanvraagbevestiging zijn aanvraag aan KPB uitdrukkelijk te bevestigen.

## 2.3 Consumer klanten kunnen zich registreren in de Q8 electric App door een geldig betalingsmiddel aan hun account te koppelen, en hun kennisname en goedkeuring van de Algemene Voorwaarden en eventuele toepasselijke Bijzondere Voorwaarden te bevestigen. Het betalingsmiddel moet te allen tijde minstens 6 weken geldig zijn om een betaling van laadsessies tijdens de lopende kalendermaand te garanderen.

## 2.4 De Overeenkomst tussen een Deelnemer en KPB komt slechts tot stand bij verzending van de Deelnamebevestiging door KPB, waarbij de Deelnemer een Gebruikersnaam en een zelf in te stellen Paswoord bekomt om gedurende de duur van deze Overeenkomst gebruik te maken van het Platform, de Q8 electric App en de afgenomen Q8 electric Diensten. De Consumer klanten kunnen zelf hun paswoord instellen bij hun registratie in de Q8 electric App.

## 2.5 KPB heeft het recht om, in het licht van alle feiten en factoren die redelijkerwijs van belang kunnen zijn, de aanvraag tot deelneming en afname van bijkomende Q8 electric Diensten te weigeren of afhankelijk te stellen van het vervullen van bepaalde voorwaarden (zoals het corrigeren van foutieve informatie, het stellen van zekerheden, het bekomen van domiciliëringsopdrachten, mandaten, enzovoort).

## 2.6 De Deelnemer garandeert dat alle medegedeelde gegevens (zoals kredietkaartgegevens) aan KPB actueel, volledig en accuraat zijn en blijven voor de duur van de Overeenkomst, en hij tevens de bevoegdheid heeft om deze gegevens mee te delen aan KPB. De Deelnemer verbindt zich ertoe alle eventuele wijzigingen in de gegevens onmiddellijk schriftelijk aan KPB te melden via aangetekend schrijven of via e-mail aan <help@q8electric.be>.

## 2.7 De Deelnemer is gehouden deze Algemene Voorwaarden, en eventueel toepasselijke Bijzondere Voorwaarden, aan deze Kaarthouders mee te delen en te doen naleven. De Deelnemer garandeert dat zulke Kaarthouders deze Algemene Voorwaarden en eventueel toepasselijke Bijzondere Voorwaarden te allen tijde zullen naleven alsof zij zelf Deelnemer zouden zijn conform deze Overeenkomst.

# 3\. Levering van de Q8 electric Diensten

## 3.1 KPB verbindt zich ertoe de nodige inspanningen te leveren teneinde de afgenomen Q8 electric Diensten aan de Deelnemer te leveren in overeenstemming met de bepalingen van deze Overeenkomst.

## 3.2 Tenzij uitdrukkelijk anders overeengekomen, worden alle verbintenissen van KPB met betrekking tot de Q8 electric Diensten geleverd met redelijke inspanningen zonder te zijn verbonden aan het bereiken van enig resultaat, KPI's of SLA voorwaarden.

## 3.3 Zonder afbreuk te doen aan de andere rechten van KPB, zal KPB gerechtigd zijn om op elk ogenblik, zonder gerechtelijke tussenkomst, ingebrekestelling of betaling van enige vergoeding, de levering van de Q8 electric Diensten geheel of gedeeltelijk op te schorten wanneer de Deelnemer één of meerdere verplichtingen van deze Overeenkomst niet naleeft of in geval van andere omstandigheden die de onmiddellijke opschorting van de Overeenkomst zouden rechtvaardigen. KPB zal haar best doen om de Deelnemer steeds zo spoedig mogelijk van een opschorting in te lichten in het licht van de betrokken omstandigheden, en dit conform artikel 18.2 van deze Algemene Voorwaarden. Gelet op de mogelijke urgentie van een opschorting is het niet uitgesloten dat deze inlichting pas na de opschorting kan plaatsvinden.

# 4\. Toekenning van Laadpassen

## 4.1 Consumer klanten kunnen via de Q8 electric App een Q8 electric Kaart aanvragen. Q8 Liberty, Small & Large Business klanten kunnen hun kaarten via het Platform aanvragen en beheren.

## 4.2 Aangevraagde Q8 electric Kaarten worden verzonden naar het adres opgegeven in de Q8 electric App binnen de leveringstermijn van veertien kalenderdagen.

## 4.3 De Q8 Liberty, Small & Large Business klanten zijn voor iedere verstrekte Q8 electric Kaart aan KPB de geldende vergoeding voor administratiekosten verschuldigd, namelijk maandelijks 1,65 euro per Q8 electric Kaart exclusief BTW. Indien, om welke reden dan ook, een Q8 electric Kaart dient te worden vervangen, kunnen dezelfde kosten in rekening worden gebracht door KPB .

## 4.4 Deelnemers kunnen bijkomende accounts voor Kaarthouders creëren via het Platform door alle stappen te doorlopen en vereiste velden in te vullen. De Kaarthouders ontvangen een afzonderlijke email met hun Gebruikersnaam en zelf in te stellen Paswoord voor de Q8 electric App op het e-mailadres aangegeven door de Deelnemer in het Platform.

## 4.5 Indien de Q8 electric App wordt gebruikt, dient de Kaarthouder over een compatibel mobiel toestel met internettoegang te beschikken, dat aan de meest recente software- en veiligheidsvereisten voldoet. KPB adviseert om het toestel te beveiligen middels pincode, patroon, vingerafdruk, Touch ID of Face ID. Wanneer de Kaarthouder de Q8 electric App wil koppelen aan zijn account op het Platform, wordt hij gevraagd zijn Paswoord in te vullen. De Kaarthouder is zelf verantwoordelijk voor het geheimhouden van zijn Paswoord. Zodra de Kaarthouder reden heeft te vermoeden dat zijn Paswoord in handen is gekomen van derden, stelt de Kaarthouder KPB hiervan op de hoogte en past hij onmiddellijk zijn Paswoord aan.

## 4.6 Q8 electric Kaarten blijven te allen tijde eigendom van KPB. Het risico met betrekking tot de Q8 electric Kaarten, Gebruikersnamen en Paswoorden gaat over op de Deelnemer na verzending ervan aan een Kaarthouder door of namens KPB. De Deelnemer is verantwoordelijk om deze Q8 electric Kaarten en gegevens op een veilige en vertrouwelijke manier te behandelen en te bewaren teneinde het risico op onrechtmatig gebruik te beperken. De Q8 electric Kaarten mogen niet onbeheerd worden achtergelaten in voertuigen of op enige andere plaats. De Deelnemer is verantwoordelijk voor eventuele laadsessies die plaatsvinden bij het onbeheerd achterlaten van of bij diefstal van zijn telefoon.

## 4.7 Bij verlies, diefstal, ernstig risico op misbruik of misbruik van een Laadpas dient de Deelnemer deze onmiddellijk via de Q8 electric App of het Platform te blokkeren. De Deelnemer blijft verantwoordelijk voor alle aangekochte Q8 electric Diensten tot 48 uur na de blokkering van de Laadpas. De Deelnemer heeft het recht een Laadpas te allen tijde te laten blokkeren om welke reden dan ook. De Deelnemer kan elke Q8 electric Kaart zelf blokkeren in de Q8 electric App of het in het Platform. KPB is niet verantwoordelijk voor veiligheidsinbreuken, virussen of andere schade die via de Q8 electric App door derden aan het mobiel toestel zou kunnen worden aangebracht.

## 4.8 Een Kaarthouder wordt geacht door de Deelnemer te zijn gemachtigd om de Q8 electric Kaart te gebruiken. De Deelnemer is verantwoordelijk om te verzekeren dat geen enkele Q8 electric Kaart in het bezit blijft van een persoon die niet langer gemachtigd is om de Q8 electric Kaart te gebruiken.

## 4.9 De Deelnemer staat er jegens KPB voor in dat zijn Laadpassen op generlei wijze worden nagemaakt, gekopieerd of aangetast, in welke vorm dan ook. De Deelnemer is gehouden om elke aankoop uitgevoerd met gebruik van een nagemaakte, gekopieerde of aangepaste Q8 electric Kaart te betalen, alsook alle andere mogelijke schade voortvloeiend uit het onrechtmatig gebruik van Laadpassen na verzending ervan aan de Deelnemer of Kaarthouders.

# 5\. Gebruik van een Laadpas en Q8 electric Kaart

## 5.1 Een Laadpas mag enkel persoonlijk worden gebruikt door een Kaarthouder om Laaddiensten namens de Deelnemer aan te kopen van KPB binnen de limieten die daaromtrent werden overeengekomen tussen de Partijen. De Deelnemer is verplicht tot betaling van alle Laaddiensten die met gebruik van de Laadpas zijn geleverd.

## 5.2 Elke Q8 electric Kaart moet door de Kaarthouder geactiveerd worden in de Q8 electric App vóór gebruik. Indien verbonden met een mobiel datanetwerk, kan de Q8 electric App mobiele data verbruiken. KPB kan op geen enkele manier worden aangesproken voor de kosten van dataverbruik ten gevolge van het gebruik van de Q8 electric App.

## 5.3 Behoudens in geval van blokkering, opschorting of beëindiging van de toegang conform deze Algemene Voorwaarden, geeft de Laadpas toegang tot het gebruik van Laadpalen in het Netwerk. De Laadpas fungeert als authenticatie-instrument voor de Kaarthouder.

## 5.4 Laadpalen mogen enkel worden gebruikt conform de instructies die ter beschikking worden gesteld door de eigenaar van de Laadpaal of op de locatie van de Laadpaal.

## 5.5 Elke Deelnemer is verplicht alle defecten met betrekking tot de Laadpalen en de Q8 electric Diensten onmiddellijk te melden aan KPB via de Q8 electric App, het Platform, de Website of per email naar <help@q8electric.be>. De Deelnemer mag onder geen enkel beding misbruik maken van eventuele defecten.

## 5.6 Op het gebruik van Laadpalen in het Partner Netwerk zijn de voorwaarden van de exploitant van de betreffende Laadpaal van toepassing (waaronder, maar niet beperkt tot de afhandeling van de laadtransacties en verwerking van gegevens van de Kaarthouder). De Deelnemer is verplicht om zich op de hoogte te stellen van die voorwaarden en zich daaraan te houden. Doet de Deelnemer dit niet, of niet op deugdelijke wijze, dan is de Deelnemer in gebreke in nakoming van zijn verplichting jegens KPB uit hoofde van deze Overeenkomst. KPB kan niet aansprakelijk worden gehouden door de Deelnemer voor enige schade van de Deelnemer of de Kaarthouder voortvloeiend uit het niet respecteren van de voorwaarden van de exploitant van de Laadpalen in het Partner Netwerk. De Deelnemer zal KPB vrijwaren voor elke vordering van een lid van het Partner Netwerk voortvloeiend uit het niet respecteren van zulke voorwaarden.

## 5.7 KPB garandeert niet dat de Laadpalen in het Netwerk te allen tijde zonder onderbreking en/of storing zullen werken of te allen tijde beschikbaar zullen zijn. Tevens garandeert KPB geen Laadpaal dichtheid of bereikbaarheid van Laadpalen.

## 5.8 KPB levert redelijke inspanningen om het overzicht van de Laadpalen in het Netwerk op regelmatige wijze bij te werken op de Website, de Q8 electric App en/of het Platform. KPB levert geen garanties omtrent de juistheid van de op de Website, de Q8 electric App en/of het Platform geafficheerde informatie. KPB is te allen tijde gerechtigd om Laadpalen toe te voegen of te verwijderen uit het Q8 electric Netwerk of Partner Netwerk.

# 6\. Thuisladen

## 6.1 Indien de Partijen zijn overeengekomen dat KPB Thuislaaddiensten verleent, dan gelden onderstaande voorwaarden bij gebreke aan daartoe specifiek overeengekomen Bijzondere Voorwaarden.

## 6.2 De Deelnemer aanvaardt dat hij de Laadpaal op zijn eigen verantwoordelijkheid moet installeren en verbinden met het Platform conform alle instructies en documentatie die ter beschikking wordt gesteld door KPB.

## 6.3 De Deelnemer garandeert dat alle data dewelke worden verwerkt, bewaard en doorgegeven aan KPB middels de systemen of infrastructuur van de Deelnemer en zijn medewerkers te allen tijde recent, volledig en accuraat zijn, en vrij zijn van bestanden die malware, virussen, schadelijke data of kwaadaardige programma's kunnen bevatten.

# 7\. Administratiedienst

## 7.1 Indien de Partijen zijn overeengekomen dat KPB administratieve ondersteuning, door middel van terugbetaling van onkostennota's biedt aan de werkgever zodat deze laatste wordt ontlast in de administratie die de Q8 electric diensten met zich mee brengen voor hem ten aanzien van zijn werknemers, dan gelden onderstaande voorwaarden bij gebreke aan daartoe specifiek overeengekomen Bijzondere Voorwaarden.

## 7.2 De werkgever registreert in het Platform de gegevens van zijn werknemers (naam, bankrekeningnummer) en de Laadpaal die bij de werknemers thuis zijn geïnstalleerd ('home chargers') en waarvoor hij gebruik wenst te maken van de Administratiedienst. Één keer per maand trekt Q8 een lijst uit het Platform van de laadsessies op de home chargers per werkgever. Deze lijst omvat per werkgever de volgende gegevens: de laadsessies, het kWh, de prijs van die maand, de naam en bankrekeningnummer van de betrokken werknemer. Deze lijst is een zogenaamde onkostennota op basis waarvan KPB opdracht geeft aan haar bank om de betrokken werknemers van de werkgever te betalen. Voor deze Administratiedienst wordt door KPB een maandelijks bedrag, bestaande uit de som van alle onkostennota's die KPB betaalde (waarvan kopie wordt meegedeeld) en een *handling fee* per werknemer gefactureerd aan de werkgever. In geval van betwisting kan de werkgever of de werknemer contact opnemen met de klantendienst via:

- Q8 BE: B2B: +32(0)32413730 en [EV@Q8.be](mailto:%20EV@Q8.be) - B2C : +32(0)32413535 en <help@q8electric.be>

---

## 7.3 KPB betaalt de werknemer zijn onkostennota voordat KPB het overeenstemmende bedrag van de werkgever heeft ontvangen, na facturering van de Administratiedienst aan de werkgever. De betalingstermijn van deze facturering bedraagt 9 (negen) kalenderdagen na factuurdatum tenzij anders overeengekomen.

# 8\. Blokkering van de Kaarten

## 8.1. Blokkeren op verzoek van of door de Deelnemer:

### i. De Deelnemer heeft het recht de Kaart te allen tijde te laten blokkeren om welke reden dan ook. Indien een Kaarthouder niet langer gemachtigd is of een Kaart/smartphone verloren/gestolen is, dient de Kaart zeker te worden geblokkeerd.

### ii. Het verzoek van de Deelnemer om een Kaart te blokkeren zal telefonisch worden ingediend bij de Klantendienst. De contactgegevens zijn beschikbaar op de Website en tevens opgenomen in artikel 12 van deze Algemene Voorwaarden.

### iii. Indien het verzoek om de Kaart te blokkeren telefonisch wordt ingediend, zal de Deelnemer aan de Klantendienst het volledige nummer van de Kaart doorgeven, samen met persoonlijke identificatiegegevens die kunnen helpen de Kaart te identificeren die geblokkeerd dient te worden. Het doorgeven van onjuiste informatie kan ervoor zorgen dat een verkeerde Kaart geblokkeerd wordt, waardoor enkel de Deelnemer aansprakelijk blijft voor Q8 electric Diensten aangekocht met die Kaart, waarvan het de bedoeling was deze te blokkeren.

### iv. Ieder telefonisch verzoek van de Deelnemer om een Kaart te blokkeren zal daarna zo snel mogelijk schriftelijk aan KPB worden bevestigd. Pas vanaf het moment van ontvangst door KPB van de schriftelijke bevestiging, is de Deelnemer niet langer aansprakelijk voor Q8 electric Diensten aangekocht met de geblokkeerde Kaart.

### v. KPB onderneemt redelijke inspanningen om de Kaart binnen vierentwintig (24) uur na schriftelijk verzoek van de Deelnemer te blokkeren.

### vi. Via het Platform, kan de Deelnemer tevens zelf een Kaart blokkeren conform de modaliteiten zoals beschreven in de Documentatie die aan de Deelnemer ter beschikking wordt gesteld.

## 8.2. Blokkeren op initiatief van KPB:

### i. Onverminderd andere rechten die KPB heeft op basis van de Overeenkomst, de wet of anderszins, heeft KPB het recht een Kaart te allen tijde onmiddellijk te blokkeren en de teruggave ervan te vragen (en/of te weigeren om opnieuw een Kaart uit te geven, te vervangen of te hernieuwen), indien:

### - de Deelnemer nalaat facturen te betalen uiterlijk op de vervaldatum van de betalingstermijn;

### - de facturen van de Deelnemer betaald worden door een derde zonder een specifieke schriftelijke overeenkomst tussen Partijen en deze derde;

### - de Deelnemer zijn Kredietlimiet heeft bereikt;

### - de Zekerheden die door de Deelnemer aan KPB werden geboden onvoldoende zekerheid bieden, vervallen zijn, onvoldoende zijn geworden, of ingetrokken of gewijzigd werden zonder voorafgaande schriftelijke toestemming van KPB;

### - in de situaties zoals beschreven in artikel 11.2;

### - frauduleus gebruik van een Kaart of elk probleem waarbij de beveiliging van de Kaart in het gedrang komt;

### - de Kaart niet werd gebruikt gedurende een opeenvolgende periode van twaalf (12) maanden;

### - de Kaart defect wordt bevonden; en/of

### - de Toegangsmiddelen op een ongeoorloofde wijze worden gebruikt.

# 9\. Limiet voor aankopen en Kredietlimieten

## 9.1. Voor de Q8 Liberty klanten gelden de bepalingen van Q8 Liberty met betrekking tot de limiet voor aankopen en de Kredietlimiet. Deze limieten gelden cumulatief voor zowel de aankopen via de Q8 electric kaart, de Liberty Kaart als via Mobiel Tanken (zoals gedefinieerd in de Algemene Voorwaarden voor Q8 Liberty Cards).

## 9.2. Voor de Small & Large Business klanten bepaalt KPB de Kredietlimiet op basis van verschillende factoren (bv. frequentie van factureren, betalingstermijnen, kredietwaardigheid van de Deelnemer, omvang van de gestelde Zekerheden, etc.) en kan te allen tijde door KPB worden gewijzigd, zonder d at KPB daarvoor redenen hoeft te geven. KPB zal de Deelnemer daarna schriftelijk op de hoogte brengen van elke wijziging met betrekking tot de Kredietlimiet.

## 9.3. Bij het vaststellen en gedurende de looptijd van de Kredietlimiet, behoudt KPB zich het recht voor om Zekerheden te eisen van de Deelnemer. Het verstrekken van Zekerheden heeft geen invloed op de aansprakelijkheid van de Deelnemer onder de Overeenkomst.

## 9.4. De Deelnemer verbindt zich ertoe KPB schriftelijk te informeren over enige wijziging in zijn activiteiten , vennootschaps- of groepsstructuur en/of geschat jaarlijks volume die een wijziging van de Kredietlimiet kunnen noodzaken teneinde een mogelijke blokkering van de Kaarten te vermijden.

## 9.5. Onverminderd enige andere rechten van KPB onder de Overeenkomst of in rechte, indien de Zekerheden verstrekt door de Deelnemer zijn verlopen, onvoldoende zijn geworden of zijn ingetrokken of gewijzigd zonder KPB's voorafgaande schriftelijke toestemming, heeft KPB het recht om naar eigen goeddunken, na schriftelijke kennisgeving aan de Deelnemer te eisen dat de Deelnemer onmiddellijk (a) facturen betaalt waarvan de betalingstermijn nog niet is verlopen; (b) bijkomende Zekerheden stelt en/of bestaande Zekerheden verhoogt; en/of (c) een wijziging van commerciële voorwaarden (zoals betalingstermijn en Kortingen) aanvaardt. Indien de Deelnemer deze eisen niet inwilligt, heeft KPB het recht de Overeenkomst te beëindigen conform artikel 11.2.

## 9.6. Bij beëindiging van de Overeenkomst zal KPB de Zekerheden vrijgeven op voorwaarde dat alle verbintenissen van de Deelnemer onder de Overeenkomst werden uitgevoerd. Tot het moment waarop de zekerheden zijn vrijgegeven, kunnen de door de Deelnemer verstrekte Zekerheden door KPB worden gebruikt om enige bedragen door de Deelnemer verschuldigd aan de Kuwait Petroleum Groep, te compenseren.

# 10\. Prijzen, facturatie en betaling

## 10.1. Met uitzondering van de tarieven voor de laadsessies, zijn de overeengekomen prijzen voor de Q8 electric Diensten terug te vinden in de Q8 electric App, of desgevallend in de Deelnamebevestiging of Bijzondere Voorwaarden.

## 10.2. De toepasselijke tarieven voor een laadsessie bestaan uit verschillende prijscomponenten die worden geafficheerd op de Q8 electric App en/of op de Laadpaal. De prijzen voor Laaddiensten bestaan uit ten minste de volgende componenten:

### a) de eventuele kosten voor het abonnement;

### b) het tarief dat gerekend wordt voor de laadsessie (dit tarief kan gerekend worden of per kWh, of per laadsessie, of voor de duur van de laadsessie. Dit verschilt per Laadpaal), dit is doorgaans een vergoeding aan de eigenaar van de Laadpaal en de leverancier van de elektriciteit;

### c) een transactiekostenvergoeding voor de administratieve afhandeling per laadsessie voor het gebruik van de Laadpas.

*B2B* - Tenzij anders bepaald, worden de aangeduide prijzen vermeerderd met alle eventueel toepasselijke belastingen, taksen en/of heffingen, van welke aard dan ook, alsook eventuele vervoers-, leverings- of verzekeringskosten die toepasselijk zijn op de betrokken Q8 electric Diensten.

*B2C* - De aangeduide prijzen ten aanzien van consumenten worden geafficheerd in euro en omvatten alle eventueel toepasselijke belastingen, taksen en/of heffingen, alsook alle kosten die met betrekking tot de Q8 electric Diensten verplicht moeten worden bijbetaald.

## 10.3. KPB is te allen tijde gerechtigd de geldende prijzen van toepassing op de Q8 electric Diensten te verhogen als gevolg van eventuele belastingverhogingen of andere verplicht aan te rekenen toeslagen die door de overheid zijn opgelegd, ook na het tot stand komen van de Overeenkomst.

## 10.4. KPB is tevens ten allen tijde gerechtigd de geldende prijzen van toepassing op de Q8 electric Diensten eenzijdig aan te passen na ingang van de Overeenkomst conform de bepalingen van artikel 16 van deze Algemene Voorwaarden.

## 10.5. Tenzij anders schriftelijk overeengekomen, dienen de prijzen te worden betaald via het betalingsmiddel dat werd geregistreerd in de Q8 electric App (Consumer) of via het Platform (Q8 Liberty, Small & Large Business).

## 10.6. Alle verschuldigde betalingen zijn onmiddellijk betaalbaar door middel van een krediet- of debetkaart dat zal worden geautoriseerd voor het gehele openstaande bedrag (Consumerklanten), ofwel binnen 9 (negen) kalenderdagen na factuurdatum volgens de Liberty-voorwaarden (Q8 Liberty, Small & Large Business klanten). Bestellingen kunnen meerdere keren per maand aan de Deelnemer worden gefactureerd.

## 10.7. Wanneer een factuur dient te worden opgesteld, aanvaardt de Deelnemer dat KPB alle facturen elektronisch verzendt via het opgegeven e-mailadres in de Q8 electric App of het Aanvraagformulier en hij geen papieren facturen zal ontvangen, tenzij schriftelijk anders overeengekomen. KPB heeft desalniettemin steeds het recht om papieren facturen op te stellen. De Deelnemer erkent dat hij verantwoordelijk is voor de naleving van alle wettelijke eisen van toepassing op ontvangst en bewaring van facturen.

## 10.8. De Deelnemer verbindt zich ertoe elke factuur en elke debitering grondig te controleren. Eventuele betwistingen over een factuur of debiteringen moeten binnen een termijn van 5 werkdagen na factuurdatum of na debitering schriftelijk aan KPB worden gemeld per aangetekend schrijven of via een e-mail naar <help@q8electric.be>. Bij gebreke hieraan is een klacht laattijdig en kan deze niet worden aanvaard. Bij gegrondheid van de klacht zal een eventueel teveel aangerekend bedrag worden teruggestort door KPB.

*B2B* - Zelfs indien de Deelnemer een factuur heeft betwist, is hij niet gerechtigd de betaling ervan op te schorten.

*B2B* - Wanneer een Deelnemer de verschuldigde bedragen niet binnen de geldende betalingstermijn betaalt, is er van rechtswege en zonder ingebrekestelling, een contractuele interest verschuldigd van 10% per jaar, gerekend vanaf de vervaldatum van de betaling tot en met de dag van betaling zonder dat ingebrekestelling zal zijn vereist. Voor zover het wettelijk is toegestaan, is KPB gerechtigd om administratiekosten ten bedrage van minimaal EUR 15 excl. BTW per aanmaning in rekening te brengen.

*B2C* - Wanneer een Deelnemer de verschuldigde bedragen niet binnen de geldende betalingstermijn betaalt, zal KPB het recht hebben om na het verstrijken van 15 kalenderdagen na de ingebrekestelling van de Deelnemer een interest aan te rekenen tegen het geldende wettelijke tarief. Voor zover het wettelijk is toegestaan, is KPB gerechtigd om administratiekosten ten bedrage van minimaal EUR 15 excl. BTW per aanmaning in rekening te brengen.

*B2B* - Schuldvergelijking door de Deelnemer wordt uitdrukkelijk uitgesloten.

## 10.9. Indien de Partijen echter reeds een Liberty overeenkomst hebben afgesloten, geldt dat het verbruik van Laaddiensten kan worden verwerkt in het brandstofverbruik, tenzij anders overeengekomen.

# 11\. Duur en beëindiging van de Overeenkomst

## 11.1. De Overeenkomst wordt aangegaan voor onbepaalde duur tenzij anders overeengekomen. Zowel KPB als de Deelnemer zijn ten allen tijde gerechtigd de Overeenkomst schriftelijk op te zeggen via aangetekend schrijven met inachtneming van een opzegtermijn van dertig (30) kalenderdagen.

*B2C* - Indien KPB zou beslissen om de Overeenkomst, geheel of gedeeltelijk, of enige rechten of verplichtingen voortvloeiend uit de Overeenkomst, over te dragen aan een lid van de Kuwait Petroleum Groep krachtens Artikel 18.4, en de Deelnemer niet instemt met dergelijke overdracht, zal deze het recht hebben om onmiddellijk de Overeenkomst schriftelijk op te zeggen via aangetekend schrijven zonder opzegtermijn.

## 11.2. KPB heeft het recht een Overeenkomst te allen tijde eenzijdig te ontbinden, geheel of gedeeltelijk, zonder gerechtelijke tussenkomst, zonder opzegperiode of zonder de betaling van een vergoeding in volgende gevallen, onverminderd het recht van KPB om schadevergoeding te vorderen:

### a) wanneer de Deelnemer of zijn Kaarthouders één of meerdere verplichtingen van deze Overeenkomst niet naleeft, en verder in gebreke blijft na verloop van een periode van 10 kalenderdagen na verzending van een daartoe opgestelde ingebrekestelling per aangetekend schrijven;

### b) in geval van niet-nakoming van enige betalingsverplichtingen door de Deelnemer gedurende een redelijke termijn na de vervaldag van de factuur;

### c) er ernstige aanwijzingen bestaan, naar het oordeel van KPB, van onvoldoende solvabiliteit van de Deelnemer;

### d) in geval KPB geen machtiging voor betaling verkrijgt binnen een periode van 5 kalenderdagen na ingang van deze Overeenkomst of ingeval zulke machtiging wordt stopgezet of dreigt te worden stopgezet;

### e) in geval de verzending van de Q8 electric Kaart aan het aangegeven afleveradres van de Deelnemer onmogelijk blijkt;

### f) ingeval van een uitstel of opschorting van betaling, een schuldherschikking of een regeling met de schuldeisers van de Deelnemer is verkregen of is aangegaan door of met betrekking tot de Deelnemer of in geval stappen worden ondernomen om dezelfde, of andere procedures die gestart worden met betrekking tot Deelnemer onder eender welk recht, reglementering of procedure met betrekking tot de reorganisatie, uitstel of opschorting van betaling, herschikking of regeling van schulden, te verkrijgen of aan te gaan;

### g) ingeval van een verzoekschrift, dagvaarding of andere wijze van aanhangigmaking wordt ingediend bij de rechtbank, of een beschikking, vonnis, arrest, bevelschrift of iedere andere beslissing wordt gewezen of uitgevaardigd inzake de vereffening, het faillissement, een besluit of bevel tot vereffening of ontbinding van de Deelnemer , of in geval van kennelijk onvermogen van de Deelnemer;

### h) ingeval de Deelnemer insolvabel is, of insolvabel is verklaard of geoordeeld te zijn

### i) ingeval de Deelnemer een gebeurtenis zal meemaken of meemaakt analoog met de gebeurtenissen bepaald in artikelen 11.2(f) tot 11.2(h) in gelijk welke jurisdictie;

### j) ingeval de bankdomiciliëring die door de Deelnemer werd gesteld, wordt stopgezet of dreigt te word en stopgezet;

### k) ingeval d e Deelnemer zijn Kredietlimiet, bepaald overeenkomstig artikel 9 (Limiet voor aankopen en Kredietlimieten), heeft bereikt;

### l) ingeval van frauduleus gebruik van een Kaart of elk probleem waarbij de beveiliging van de Kaart in het gedrang komt; en/of indien de Q8 electric Kaart niet werd gebruikt gedurende een opeenvolgende periode van twaalf (12) maanden;

### m) in geval van Overmacht of Imprevisie gedurende een aanhoudende periode van 10 kalenderdagen;

### n) in geval van een wijziging in de controle van de Deelnemer conform artikel 1:14 van het wetboek van vennootschappen en verenigingen; of

### o) andere omstandigheden die onmiddellijke beëindiging van de Overeenkomst rechtvaardigen, waaronder, maar niet uitsluitend, het vermoeden van fraude en/of het misbruiken van kortingen.

## 11.3. Bij beëindiging van de Overeenkomst is de Deelnemer alle eventueel openstaande maar niet vervallen vergoedingen onmiddellijk verschuldigd. De Deelnemer moet onmiddellijk de hem ter beschikking gestelde producten, zoals de Q8 electric Kaarten, terugzenden of vernietigen naar gelang de keuze van KPB.

## 11.4. De Deelnemer kan aan de beëindiging, uitsluiting en de wijziging genoemd in dit artikel 11 geen rechten jegens KPB ontlenen.

## 11.5. In geval van Imprevisie zullen Partijen te goeder trouw een aanpassing van de Overeenkomst onderhandelen teneinde het evenwicht tussen Partijen te herstellen. De Partij die deze omstandigheden inroept, dient de andere Partij hiervan onmiddellijk in kennis te stellen met daarbij het verzoek aan de andere Partij om zonder verwijl de onderhandelingen aan te vatten.

# 12\. Klantendienst

## 12.1. KPB beschikt over een klantendienst om eventuele vragen en/of klachten van de Deelnemer met betrekking tot Q8 electric Diensten te behandelen. Deze klantendienst is bereikbaar via:

- Q8 BE: B2B: +32(0)32413730 en <EV@Q8.be> - B2C : +32(0)32413535 en <help@q8electric.be>

---

## 12.2. KPB zal redelijke inspanningen leveren om eventuele vragen en/of klachten van de Deelnemer binnen een termijn van 2 werkdagen te behandelen. KPB garandeert niet dat de klantendienst te allen tijde zonder storingen en/of onderbrekingen beschikbaar zal zijn.

# 13\. Aansprakelijkheid

## 13.1. Tenzij wettelijk niet toegelaten en zonder afbreuk te doen aan artikel 13.2, is KPB niet aansprakelijk voor enige schade geleden of opgelopen door de Deelnemer, die voortvloeit uit of verband houdt met een licht verzuim of lichte fout van KPB, ongeacht of de oorsprong van de schade contractueel dan wel extracontractueel van aard is.

## 13.2. Niets in de Overeenkomst sluit de aansprakelijkheid van KPB uit, of beperkt deze, voor bedrog, opzet of grove fout van KPB, haar aangestelden of lasthebbers.

## 13.3. Zonder afbreuk te doen aan artikel 13.2, is KPB niet aansprakelijk voor indirecte, bijzondere, incidentele of afgeleide schade van welke aard ook inclusief, maar niet beperkt tot verstoring van de bedrijfsactiviteiten, vorderingen van derden, schade als gevolg van onderbreking van de bedrijfsactiviteiten of winstderving, verlies van voorraad, of van een competitief voordeel of van goodwill gerelateerd aan de Overeenkomst, al dan niet voorzienbaar, ongeacht andere oorzaken van de schade, zelfs indien een Partij op voorhand op de hoogte werd gesteld van de mogelijkheid van de schade, onder welke rechtsfiguur ook (wet, onrechtmatige daad, overeenkomst of anderszins).

## 13.4. De Deelnemer aanvaardt dat KPB geen controle heeft over de toestand, het onderhoud en de eventuele onbeschikbaarheid van Laadpalen van derden op het Netwerk.

## 13.5. KPB is niet aansprakelijk voor enige schade geleden of opgelopen door de Deelnemer, voortvloeiend uit of verband houdend met (i) onjuiste of onvolledige gegevens overgemaakt door de Deelnemer, (ii) handelingen of nalatigheden van een Deelnemer, en/of (iii) het nalaten of het uitstel van de Deelnemer om op een mededeling, waarschuwing of informatie te reageren wanneer deze wordt bekend gemaakt.

## 13.6. De Deelnemer maakt zorgvuldig gebruik van Laadpalen en aanverwante materialen die haar ter beschikking worden gesteld door KPB zoals bvb Q8 electric Kaarten of laadkabels. De Deelnemer is zelf verantwoordelijk voor het gebruik van een deugdelijke kabel die voldoet aan alle vereiste gebruiksvoorwaarden waaronder deze van veiligheid.

## 13.7. De Deelnemer is aansprakelijk voor enige schade geleden of opgelopen door KPB voortvloeiend uit of verband houdend met handelingen, verzuim, nalatigheid, grove nalatigheid, opzettelijke fout of fraude van de Deelnemer en Kaarthouders, daaronder begrepen het gebruik, op welke wijze dan ook, van de Q8 electric Diensten, en verbindt zich ertoe KPB te vrijwaren in geval van hieruit voortvloeiende vorderingen van derden.

## 13.8. Vorderingen van de Deelnemer met betrekking tot de Overeenkomst, worden gericht aan KPB en niet aan een ander lid van de Kuwait Petroleum Groep, ongeacht of de vordering verband houdt met KPB, dan wel met een ander lid van de Kuwait Petroleum Groep.

## 13.9. Indien KPB, niettegenstaande de uitsluitingen en beperkingen van aansprakelijkheid zoals vastgelegd in dit artikel, door een bevoegde rechtbank toch aansprakelijk zou worden gehouden voor een schadegeval dat niet werd veroorzaakt door opzet of bedrog van KPB, haar aangestelden of lasthebbers, dan is de totale aansprakelijkheid van KPB beperkt tot 1000 € per jaar per gebeurtenis die aanleiding heeft gegeven tot het schadegeval, waarbij een reeks van samenhangende gebeurtenissen wordt aangemerkt als één gebeurtenis.

## 13.10. KPB is op geen enkele wijze aansprakelijk voor de schade die voortvloeit uit enig handelen of nalaten van de Deelnemer in strijd met (een) bepaling(en) van deze Algemene Voorwaarden. De Deelnemer is jegens KPB aansprakelijk voor schade als gevolg van handelen en/of nalaten in strijd met wettelijke en/of contractuele bepalingen, inclusief deze Algemene Voorwaarden.

## 13.11. Het gebruik van de Q8 electric Kaart, de Q8 electric App of het Platform is slechts toegestaan in overeenstemming met deze Overeenkomst en bepalingen en voor wettige doeleinden, tevens in overeenstemming met alle toepasselijke wetten, voorschriften en praktijkcodes.

## 13.12. In het bijzonder, zal een Deelnemer:

### - geen informatie op of via deze Q8 electric App en/of het Platform verzenden, overdragen of verspreiden die kwetsend, obsceen, lasterlijk of anderszins illegaal is of kan zijn;

### - deze Q8 electric App en/of het Platform niet op een wijze gebruiken die een schending van de rechten van anderen veroorzaakt of kan veroorzaken;

### - geen software, routine of toestel gebruiken die elektronisch of handmatig interfereren of pogen te interfereren met de besturing of functionaliteit van deze Q8 electric App en/of Platform, met inbegrip van maar niet beperkt tot het opladen of het beschikbaar maken van files die onbetrouwbare data of virussen bevatten via welke weg dan ook;

### - de "look and feel" van de Q8 electric App en/of het Platform niet beschadigen, veranderen of interfereren noch de onderliggende software code;

### - geen acties nemen die een onredelijk of onevenredig grote last op de Q8 electric App en/of het Platform leggen of op gerelateerde infrastructuur;

### - geen ongeautoriseerd toegang verkrijgen of proberen te verkrijgen, via welke weg dan ook, tot een van onze netwerken.

## 13.13. KPB is niet aansprakelijk voor verliezen geleden of opgelopen door de Deelnemer en voortvloeiend uit of in verband met de niet-naleving of schorsing in naleving van haar verplichtingen voortkomend uit een geval van Overmacht.

# 14\. Intellectuele Eigendom

## 14.1. De Deelnemer stemt ermee in dat alle intellectuele eigendomsrechten (met inbegrip van het auteursrecht, merkrechten, databankrechten en octrooirechten) zoals vervat in de Q8 electric Diensten eigendom blijven van KPB en/of haar licentiegevers. De Deelnemer verkrijgt een beperkte, niet-exclusieve, herroepbare, niet-overdraagbare licentie op de intellectuele eigendomsrechten zoals vervat in de Q8 electric Diensten, voor zover strikt noodzakelijk voor het gebruik ervan conform de Overeenkomst.

## 14.2. De Deelnemer dient zich te onthouden van het schenden van de intellectuele eigendoms- en overige rechten van KPB.

## 14.3. Het is de Deelnemer niet toegestaan om enige aanduiding met betrekking tot intellectuele eigendomsrechten (zoals logo's en auteursrecht voorbehouden) op of in verband met de door KPB geleverde Q8 electric Diensten of ter beschikking gestelde programmatuur, apparatuur, applicaties, website of materialen te verwijderen of te wijzigen.

## 14.4. De Deelnemer zal niet zelf en zal derden niet toestaan of helpen om:

### a) de door of namens KPB ter beschikking gestelde broncode en/of programmatuur en/of software, het ontwerp van het product of de samenstelling van enig (onderdeel van een) product of de documentatie, op enige wijze na te maken of proberen na te maken, te wijzigen, te verveelvoudigen, te onderwerpen aan reverse engineering, te de assembleren en/of te de-compileren, tenzij dit wettelijk is toegestaan, of

### b) een kopie, een aanpassing, een vertaling en/of een soortgelijk en/of afgeleid werk te maken als hetgeen is geïntegreerd in enig product of documentatie voor welk doel dan ook, tenzij KPB hier voorafgaande schriftelijke toestemming voor heeft gegeven, of

### c) het product in (onder)delen te verdelen bestemd om ter beschikking te stellen of over te dragen aan derde(n) zonder de toestemming van KPB.

# 15\. Privacy

Bij het aanbieden van Q8 electric Diensten verwerkt KPB als verwerkingsverantwoordelijke bepaalde onder meer persoonsgegevens van de Deelnemer en de Kaarthouder. Bij het verwerken van persoonsgegevens houdt KPB zich aan de geldende regelgeving. In aangehechte Addendum Gegevensverwerking dat deel uitmaakt van de Algemene Voorwaarden wordt beschreven hoe KPB omgaat met deze gegevens.

# 16\. Wijzigingen

## 16.1. KPB mag, op elk moment, een bepaling van deze Algemene Voorwaarden wijzigen, toevoegen of verwijderen.

## 16.2. KPB zal dergelijke gewijzigde of nieuwe voorwaarden schriftelijk uitvaardigen onderhevig aan een kennisgevingstermijn van ten minste tien (10) werkdagen. Aangezien het gebruik van elektronische media als communicatiemiddel door Partijen werd overeengekomen, mogen de gewijzigde of nieuwe voorwaarden elektronisch worden uitgevaardigd.

## 16.3. De gewijzigde of nieuwe voorwaarden zullen van toepassing zijn en geacht worden aanvaard te zijn door de Deelnemer vanaf de datum bepaald door KPB, tenzij de Deelnemer KPB schriftelijk op de hoogte brengt binnen de gegeven kennisgevingstermijn van diens weigering tot aanvaarding van dergelijke gewijzigde of nieuwe voorwaarden. In geval van weigering zal de Overeenkomst automatisch zonder kosten of schadevergoeding worden beëindigd op het einde van de kennisgevingstermijn.

# 17\. Herroepingsrecht

*B2C* - Door Q8 electric Diensten af te nemen (bijvoorbeeld door het gebruik van de Laadpas) gedurende de bedenktermijn in artikel 17 (Herroepingsrecht), aanvaardt de consument uitdrukkelijk te hebben verzocht om de uitvoering van de Q8 electric Diensten aan te vatten.

*B2C* - De Overeenkomst kan gedurende een bedenktijd van 14 kalenderdagen na de ingang ervan zonder opgave van redenen worden herroepen door het verzenden van een daartoe aangepast formulier via aangetekend schrijven of per e-mail ( <help@q8electric.be>) aan KPB. De consument dient in zulk geval zijn Q8 electric Kaart onmiddellijk terug te verzenden conform de verstrekte instructies door KPB, waarvan hij de rechtstreekse kosten van verzending zelf draagt. In zulk geval zal KPB de consument onverwijld, en in elk geval binnen de 14 kalenderdagen na te zijn geïnformeerd, vergoeden van alle ontvangen betalingen via hetzelfde betaalmiddel als hetgeen door de consument werd gebruikt tijdens de oorspronkelijke transactie. Indien de consument echter herroept na eerst uitdrukkelijk te hebben verzocht dat Q8 electric Diensten worden verricht (zoals de Laaddiensten) in een bepaald volume of hoeveelheid tijdens de bedenktermijn, dan is de consument nog steeds gehouden tot betaling van het gedeelte van de verbintenis dat door KPB reeds is geleverd op het moment van de herroeping. Het evenredige bedrag dat door de consument aan KPB moet betalen wordt berekend op grond van de totale prijs zoals vastgelegd in de Overeenkomst. Indien de totale prijs excessief is, wordt het evenredige bedrag berekend op grondslag van de marktwaarde van wat werd geleverd. Er bestaat geen herroepingsrecht indien de Q8 electric Diensten aan de consument in hun geheel werden geleverd voor afloop van bedoelde bedenktijd.

# 18\. Algemeen

## 18.1. De Overeenkomst en alle verrichtingen die plaatsvinden met gebruikmaking van de Q8 electric Kaart uitsluitend worden beheerst door en geïnterpreteerd conform het Belgische recht zonder toepassing van de verwijzingsregels. Onverminderd de eventuele toepassing van art. VI 83, 23° van het Wetboek Economisch Recht, zal de Nederlandstalige Ondernemingsrechtbank Antwerpen, afdeling Antwerpen, België exclusief bevoegd zijn om gelijk welke geschillen te beslechten tussen KPB en de Deelnemer die rechtstreeks of onrechtstreeks voortvloeien uit deze Overeenkomst. De toepassing van het V.N.- Verdrag van Wenen 11 april 1980 inzake internationale koopovereenkomsten betreffende roerende zaken, goedgekeurd door Wet 4 september 1996, B.S. 1 juli 1997 is uitgesloten.

## 18.2. Kennisgevingen van eender welke aard kunnen, naar keuze van KPB, rechtsgeldig worden verstuurd naar de in het Platform of de Q8 electric App opgegeven contactpersoon, dan wel naar de Deelnemer zelf. Kennisgevingen kunnen rechtsgeldig gebeuren per (aangetekend) schrijven, via het Platform of de Q8 electric App, of e-mail. De Deelnemer gaat akkoord de bewijswaarde van dergelijke communicatie niet te betwisten. Elke verandering in de gegevens zoals hierboven vermeld, dient onverwijld aan KPB te worden meegedeeld. Bij kennisgevingen uitgaande van de Deelnemer, is de Deelnemer verantwoordelijk om te verzekeren dat dergelijke mededeling zal worden uitgevaardigd door personen die bevoegd zijn de Deelnemer te vertegenwoordigen.

## 18.3. De Deelnemer zal de voorwaarden van de Overeenkomst (inclusief en zonder beperking van enige toepasselijke commerciële voorwaarden) niet bekendmaken aan een derde partij, publiceren, of verspreiden zonder de voorafgaande schriftelijke toestemming van KPB. Deze vertrouwelijkheidsplicht zal niet van toepassing zijn in geval bekendmaking vereist is bij wet, reglement, bindend vonnis, gerechtelijk bevel of eis van een andere bevoegde instantie.

## 18.4. De Deelnemer is niet gerechtigd de Overeenkomst of enige rechten of verplichtingen voortvloeiend uit de Overeenkomst over te dragen aan een andere partij zonder de voorafgaande schriftelijke toestemming van KPB. KPB heeft het recht de Overeenkomst, geheel of gedeeltelijk, of enige rechten of verplichtingen voortvloeiend uit de Overeenkomst, over te dragen aan een lid van de Kuwait Petroleum Groep en de Deelnemer geeft hierbij reeds zijn toestemming voor dergelijke overdracht.

## 18.5. De clausules die door hun aard uitdrukkelijk of impliciet bedoeld zijn om de beëindiging of afloop van de Overeenkomst te overleven, zullen overleven, inclusief maar niet beperkt tot artikelen 13 (Aansprakelijkheid), 11 (Duur en beëindiging van de Overeenkomst), 18.1. en 18.2. (Algemeen).

## 18.6. Indien een bepaling van de Overeenkomst definitief beoordeeld werd als zijnde ongeldig, onwettelijk of onuitvoerbaar, dan zal dergelijke bepaling, indien mogelijk, en in de mate waarin dergelijke clausule ongeldig, onwettelijk en onuitvoerbaar is, vervangen worden door de partijen door een geldige, wettelijke en uitvoerbare clausule die zo nauwkeurig mogelijk de oorspronkelijke bedoeling weergeeft. Indien de ongeldige, onwettelijke of onuitvoerbare bepaling niet geldig kan worden vervangen, dan zal geen effect worden gegeven aan dergelijke clausule en zal zij geacht worden niet te zijn inbegrepen in de Overeenkomst, en dit zonder invloed te hebben op de overige bepalingen van de Overeenkomst, en zonder de overige bepalingen ongeldig te maken.

## 18.7. De Deelnemer kan slechts een afstand van rechten en rechtsmiddelen door KPB onder, of in verband met de Overeenkomst, inroepen in geval de Deelnemer over een schriftelijke kennisgeving door KPB aan de Deelnemer beschikt. Enige afstand van recht zal enkel van toepassing zijn in het geval en voor het doeleinde waarvoor zij werd gegeven. Geen recht of rechtsmiddel van KPB onder of in verband met de Overeenkomst zal worden uitgesloten, afgestaan of geschaad door (i) enige niet-uitvoering of uitgestelde uitvoering ervan voor het verstrijken van enige wettelijke termijn; (ii) enige eenmalige of gedeeltelijke uitvoering ervan; (iii) enige eerdere afstand van een gelijkaardig recht of rechtsmiddel, hetzij geheel of gedeeltelijk; of (iv) één van bovenstaande met betrekking tot een ander recht of rechtsmiddel (hetzij van dezelfde of een verschillende aard).

- \*

-

Addendum Gegevensverwerking Q8 electric

Wat persoonsgegevens betreft die worden verstrekt door de Deelnemer zonder vennootschap met rechtspersoonlijkheid, de vertegenwoordigers van de Deelnemer en/of Kaarthouders, of die anderszins verzameld worden door Kuwait Petroleum (Belgium) N.V., met maatschappelijke zetel te Brusselstraat 59, bus 1, B-2018 Antwerpen, RPR Antwerpen (afdeling Antwerpen), BTW BE0404.584.525, <privacy@Q8.com> (hierna genoemd "KPB"), in haar hoedanigheid van verwerkingsverantwoordelijke en geregistreerd worden in gegevensbanken of anderszins onder de verantwoordelijkheid van KPB vallen en door haar verwerkt worden, verbindt KPB zich ertoe om de toepasselijke wetgeving inzake de bescherming van persoonsgegevens, in het bijzonder doch niet beperkt tot Verordening (EU) 2016/679 van het Europees Parlement en de Raad van 27 april 2016 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens en tot intrekking van Richtlijn 95/46/EG ("GDPR") alsook opeenvolgende of wijzigende wetgeving inzake de verwerking van persoonsgegevens (hierna gezamenlijk " gegevensbeschermingswetgeving") na te leven met betrekking tot de verwerking van persoonsgegevens.

KPB zal de persoonsgegevens verwerken in haar hoedanigheid van verwerkingsverantwoordelijke. De Deelnemer is en blijft te allen tijde volledig verantwoordelijk voor de eigen verwerking van persoonsgegevens van Kaarthouders voor eigen doeleinden. De diensten die onder het toepassingsgebied van deze Algemene Voorwaarden vallen, worden samen met een online platform aangeboden aan de hand waarvan verdere informatie kan worden verzameld.

In het Addendum Gegevensverwerking hieronder, zullen wij volgende aspecten toelichten:

### - Welke persoonsgegevens worden verzameld,

### - Voor welke doeleinden kunnen we deze persoonsgegevens gebruiken,

### - Op welke juridische basis beroepen we ons om uw persoonsgegevens te verwerken,

### - Aan wie kunnen wij uw persoonsgegevens bezorgen,

### - Hoe lang houden wij u persoonsgegevens bij,

### - Welke rechten u bezit met betrekking tot uw persoonsgegevens,

### - Waar u terecht kan voor verdere vragen of opmerkingen.

Informatie enkel voor Deelnemers of vertegenwoordigers van Deelnemers teneinde het contract af te sluiten

KPB zal tijdens het bestelproces vragen om een kopie van de voorzijde van het rijbewijs van een bestuurder/zaakvoerder op te laden die officieel gemachtigd is om de Deelnemer te vertegenwoordigen.

Informatie enkel voor Deelnemer met vennootschap met rechtspersoonlijkheid en de vertegenwoordigers van de Deelnemer

Welke persoonsgegevens worden verzameld?

Via het Platform verzamelen wij gegevens die noodzakelijk zijn om onze E-mobility diensten aan te bieden. Indien u zich aanmeldt op [https://electric.q8.be](https://electric.q8.be/) verzamelen wij bij de registratie en gedurende het gebruik van het platform en de applicatie bepaalde persoonlijk identificeerbare informatie over u ('persoonsgegevens'), met name

### (i) identificatie- en contactgegevens (m.i.v. naam, telefoonnummer, e-mailadres, adres evenals gebruikelijke gegevens over beroep en beroepsactiviteit)

### (ii) consumptiegegevens,

### (iii) financiële gegevens,

### (iv) transactiegegevens (van uw werknemers) (m.i.v. laadsessiegegevens: laadpasnummer, start- en stoptijden, elektriciteitsverbruik, laadpunt ID, locatie van het gebruikte laadpunt),

### (v) log-in gegevens: e-mail adres en paswoord en

### (vi) locatiegegevens.

Verder in dit Addendum Gegevensverwerking kan u meer gedetailleerde informatie over deze verwerking(en) terugvinden.

Indien u gebruik maakt van de Q8 electric App kan uw huidige locatie op uw toestel verwerkt worden om bepaalde aspecten van de Q8 electric Diensten alsook functionaliteiten van de Q8 electric App aan te bieden zoals uiteengezet in de Algemene Voorwaarden. U kan de locatiefunctionaliteit gemakkelijk inschakelen door de machtigingen van de Q8 electric App aan te passen via de instellingen van uw toestel.

Informatie voor Deelnemer zonder/met vennootschap met rechtspersoonlijkheid, de vertegenwoordigers van de Deelnemer, kaarthouders en consumenten

Niet-persoonsgebonden gegevens die automatisch verzameld worden

Wanneer u onze Website/Platform bezoekt, kunnen wij ook informatie verzamelen die niet als persoonlijk kan worden geïdentificeerd, waaronder, maar niet beperkt tot het type van uw internetbrowser en computerbesturingssysteem; domeinnaam van de website die u voordien hebt bezocht; het aantal bezoeken, de gemiddelde tijd die u er doorbracht en de pagina's die u hebt bekeken. Wij kunnen deze informatie gebruiken en binnen de Kuwait Petroleum Groep verspreiden om het gebruiken van onze websites te analyseren en om de inhoud ervan te verbeteren.

Op welke rechtsgrond en voor welke doeleinden kunnen we deze persoonsgegevens gebruiken?

Uw persoonsgegevens zullen verwerkt worden wanneer (rechtsgrond):

### - U ons uw vrije, specifieke, geïnformeerde en ondubbelzinnige wilsuiting hebt gegeven omtrent uw wensen.

### - Wij de diensten die u hebt aangevraagd aanbieden (noodzaak voor uitvoering overeenkomst).

### - De verwerking is nodig om onze gerechtvaardigde belangen te behartigen, meer bepaald: de economische, commerciële en financiële belangen, bedrijfscontinuïteit, veiligheid en confidentialiteit van klanteninformatie en producten en de veiligheid van digitale en fysieke infrastructuren.

### - De verwerking kan nodig zijn om te voldoen aan wettelijke verplichtingen, rustende op KPB als gevolg van bepaalde wetgeving.

Hieronder kan u meer informatie vinden met betrekking tot de persoonsgegevens die wij verwerken en de verwerkingsdoeleinden waarvoor deze persoonsgegevens verwerkt worden:

### - Wanneer u gebruik maakt van het Platform verzamelen wij volgende gegevens:

### (i) identificatie- en contactgegevens (m.i.v. naam, telefoonnummer, e-mailadres, adres evenals gebruikelijke gegevens over beroep en beroepsactiviteit)

### (ii) consumptiegegevens,

### (iii) financiële gegevens,

### (iv) transactiegegevens (van uw werknemers) (m.i.v. laadsessiegegevens: laadpasnummer, start- en stoptijden, elektriciteitsverbruik, laadpunt ID, locatie van het gebruikte laadpunt) en

### (v) log-in gegevens: e-mail adres en paswoord.

Deze gegevens worden verzameld om u

### (i) een overzichtelijke weergave te tonen van al uw transacties

### (ii) toe te laten om van het Platform gebruik te maken

### (iii) te helpen met eventuele vragen/klachten die u via het Platform heeft ingediend. Wanneer u inlogt als deelnemer met vennootschap met rechtspersoonlijkheid of vertegenwoordiger van de Deelnemer zal u ook de mogelijkheid hebben om extra accounts toe te voegen voor uw werknemers

### - Bij registratie in de Q8 electric App verzamelen we de volgende gegevens: naam, e-mailadres, kaartnummer, thuisadres en financiële gegevens (enkel voor B2C). Deze persoonsgegevens worden gebruikt voor de volgende verwerkingsdoeleinden:

### (i) contracteren met u als klant,

### (ii) het aanbieden van de diensten binnen de Q8 electric Dienst,

### (iii) facturatie en betalingsafhandeling van de oplaadsessie(s),

### (iv) fraude en misbruik voorkomen en tegengaan

### (v) het verbeteren van onze diensten en producten.

### - Indien u een oplaadpunt bij ons registreert (enkel B2B), worden naam, e-mailadres, adres, gegevens over waar het oplaadpunt wordt geïnstalleerd en financiële gegevens verzameld door Q8. Deze gegevens worden verwerkt in het kader van het gebruik van uw laadpunt en met betrekking tot de uitvoering van de door u gevraagde dienst.

### - Indien u een laadinfrastructuur bij ons aankoopt, worden naam, e-mailadres, adres, installatiegegevens over deze laadinfrastructuur en financiële gegevens verzameld door Q8. Deze gegevens worden verwerkt in het kader van de verkoop, installatie en gebruik van de laadinfrastructuur en met betrekking tot de uitvoering van de door u gevraagde dienst.

### - Indien u een oplaadpunt gebruikt met de Q8 electric Kaart, worden uw persoonsgegevens met betrekking tot dit gebruik door ons verzameld. Deze gegevens omvatten: het laadpasnummer, het bedrijf dat de laadpaal exploiteert, locatiegegevens en details over de laadsessie (laadpasnummer, start- en stoptijden, elektriciteitsverbruik, laadpunt ID, locatie van het gebruikte laadpunt). KPB gebruikt deze gegevens voor facturatie en betalingsafhandeling van de oplaadsessie(s). Daarnaast zal u de mogelijkheid hebben om via e-mail of sms op de hoogte gehouden te worden omtrent het verloop van uw laadsessie.

### - Indien u een bedrijfswagen heeft, verzamelen wij gegevens die nodig zijn om een oplaadpunt te leveren en te installeren en u een oplaadkaart of een gecombineerde oplaadkaart te geven (in het geval van een gecombineerde brandstof / elektrische kaart). Deze gegevens worden gebruikt om uw energiekosten inzake 'thuisladen' te vergoeden, alsook om u te informeren over uw verbruik en het gebruik van uw privaat/publiek oplaadpunt.

### - Het is de verantwoordelijkheid van de Deelnemer om ervoor te zorgen dat hij alle voorafgaande, individuele en nodige toestemmingen, goedkeuringen en machtigingen ontvangen heeft van vertegenwoordigers van de Deelnemer en Kaarthouders en dat hij deze personen geïnformeerd heeft om dergelijke verwerking van persoonsgegevens door KPB mogelijk te maken overeenkomstig deze bepaling. De Deelnemer zal KPB vrijwaren tegen, behoeden en vergoeden voor alle verliezen die voortvloeien uit of verband houden met het verzuim van de Deelnemer om alle individuele en nodige toestemmingen en goedkeuringen te verkrijgen.

### - Indien u gebruik maakt van de Q8 electric App zullen volgende persoonsgegevens worden verwerkt:

### (i) identificatie- en contactgegevens (m.i.v. naam, telefoonnummer, e-mailadres, adres evenals gebruikelijke gegevens over beroep en beroepsactiviteit)

### (ii) consumptiegegevens,

### (iii) financiële gegevens,

### (iv) transactiegegevens (van uw werknemers) (m.i.v. laadsessiegegevens: laadpasnummer, start- en stoptijden, elektriciteitsverbruik, laadpunt ID, locatie van het gebruikte laadpunt),

### (v) log-in gegevens: e-mail adres en paswoord.

Deze persoonsgegevens worden verwerkt voor de volgende doeleinden:

### (i) contracteren met u als klant

### (ii) het aanbieden van de diensten binnen de Q8 electric Dienst aan deelnemers en kaarthouders

### (iii) administratieve ondersteuning door middel van terugbetaling van onkostennota's

### (iv) fraude en misbruik voorkomen en tegengaan

### (v) facturatie

### (vi) het verbeteren van onze diensten en producten

Bij gebruik van de Q8 electric App kan uw huidige locatie op uw toestel verwerkt worden (indien u dit inschakelt) om bepaalde functionaliteiten van de Q8 electric App aan te bieden zoals uiteengezet in de Algemene Voorwaarden. De locatie wordt enkel verwerkt op het apparaat van de gebruiker om diens locatie op een kaart te tonen en om nabijgelegen laadstations. Deze locatiegegevens worden in geen enkele database opgeslagen. Uw locatiegegevens kunnen gebruikt worden voor volgende doeleinden:

### (i) het identificeren van een laadpaal en het activeren van een laadsessie in de Q8 electric App

### (ii) facturatie (naam van het laadpunt zal vermeld staan op de facturatie)

### (iii) rapportering van een defecte laadpaal via het contactformulier

### (iv) het aanbieden van een navigatiefunctionaliteit (charge point finder).

U kan de locatiefunctionaliteit gemakkelijk inschakelen door de machtigingen van de Q8 electric App in de instellingen van uw telefoon te wijzigingen.

Daarnaast kunnen uw persoonsgegevens ook verwerkt worden om:

### - U bijstand te verlenen bij eventuele klachten en/of opmerkingen;

### - Online enquêtes uit te voeren, zodat wij de wensen en profielen van onder klanten beter kunnen verstaan;

### - Uw bedrijfsbehoeften beter te verstaan, alsook het verbeteren van onze producten en diensten;

### - Statistische en archiveringsdoeleinden;

Aan wie kunnen wij uw persoonsgegevens bezorgen?

Delen binnen de groep

Als onderdeel van de verwerkingsactiviteiten voor de bovengenoemde doeleinden, kunnen de verzamelde persoonsgegevens worden overgedragen aan andere ondernemingen binnen de Kuwait Petroleum groep. Dergelijke overdrachten worden gedekt door een intragroepovereenkomst die specifieke contractuele bescherming biedt om ervoor te zorgen dat uw persoonsgegevens een passend en consistent beschermingsniveau krijgen, ongeacht waar deze wordt overgedragen binnen de Kuwait Petroleum Groep.

Derde partijen

In het kader van de dienstverlening door KPB via de Q8 electric App en het Platform kunnen uw gegevens worden gedeeld met/verwerkt door:

### - Softwareleveranciers

### - Platform leveranciers

### - Onze leverancier van de laadkaarten die ook instaat voor het versturen van de kaarten naar het leveringsadres van uw keuze

### - Klantendienst

### - Navigatie serviceprovider

### - Laadinfrastructuur installateurs

KPB kan de persoonsgegevens van Deelnemers, vertegenwoordigers van de Deelnemer en Kaarthouders daarnaast ook delen met:

### (i) overheden of andere derden na het verzoek van een overheid, wanneer dat wettelijk verplicht is, of wanneer dat nodig is om personen te identificeren, te contacteren of gerechtelijke procedures tegen hen in te leiden,

### (ii) derden aan wie KPB haar business of activa geheel of deels zou kunnen verkopen of overdragen waarna vertegenwoordigers van de Deelnemer en Kaarthouders de derde zullen kunnen contacteren voor vragen over de verwerking van hun gegevens;

### (iii) derden die opslagdiensten en platformdiensten verlenen;

### (iv) dienstverleners die IT-ondersteuning bieden; en

### (v) derden die administratieve diensten en communicatiediensten verstrekken of de transacties beheren voor rekening van KPB met inbegrip van dienstverleners met betrekking tot (elektronische) facturatie en/of, al naargelang van het geval, die de gegevens verzamelen en/of verwerken op instructie van KPB voor de hierboven vermelde doeleinden alsook

### (vi) gerechtsdeurwaarders en/of advocaten.

KPB zorgt ervoor dat deze ontvangers enkel toegang krijgen tot persoonsgegevens die relevant, adequaat en noodzakelijk zijn voor de verwerking.

KPB kan ook dergelijke gegevens met derden delen in het kader van een verkoop van (een deel van) zijn activiteit, de overdracht van een zaak of in gelijkaardige omstandigheden met gerechtelijke of andere bevoegde autoriteiten op verzoek.

Internationale doorgiftes

KPB zal in principe enkel persoonsgegevens doorsturen naar landen binnen de EER of naar landen buiten de EER die onder een adequaatheidbeslissing van de Europese Commissie vallen. In andere gevallen zorgt KPB voor passende maatregelen voor de internationale doorgifte, waaronder doch niet beperkt tot modelcontractbepalingen of andere passende mechanismen (naar gelang de situatie) conform de GDPR vereisten teneinde een adequate bescherming te garanderen. Voor meer informatie over de passende maatregelen die van toepassing zijn, gelieve ons te contacteren via de contactgegevens die onderaan dit addendum vermeld worden.

Links naar andere websites

Het Platform en de Q8 electric App kunnen links bevatten naar andere websites die niet in handen, beheerd of onderhouden worden door Q8. Wij kunnen niet verantwoordelijk gesteld worden voor het privacybeleid van andere websites, noch voor de uitvoering van dit beleid, zelfs indien:

### - U toegang hebt verkregen tot de website van derde partij via een link op het Platform en de Q8 electric App, of

### - U naar het Platform en de Q8 electric App werd doorverwezen via een link op de website van de derde partij.

Wij raden u aan om het privacybeleid van elke website die u bezoekt na te lezen en de eigenaar of operator te contacteren indien u hierover vragen of opmerkingen hebt.

Hoe lang houden wij uw persoonsgegevens bij?

Uw persoonsgegevens zullen worden bijgehouden zolang u actief Q8 electric klant blijft. Daarna bewaren wij uw gegevens voor archiverings- en fraudedetectie doeleinden met een maximum van 5 jaar. Transactiegegevens worden slechts 1 jaar bijgehouden.

Welke rechten bezit u met betrekking tot uw persoonsgegevens?

Onder de gegevensbeschermingswetgeving beschikt u, onder bepaalde voorwaarden, over het recht op toegang tot uw persoonsgegevens, alsook het recht op verbetering, aanvulling en/of verwijdering van foutieve gegevens en om, indien van toepassing, uw gegeven toestemming in te trekken.

U heeft de mogelijkheid om via het Platform en de Q8 electric App zelf een aantal gegevens van uw account te wijzigen indien gewenst.

Indien u één of meerdere rechten wenst uit te oefenen en u kan dit niet zelf via het Platform of de Q8 electric App, gelieve ons hiervan op de hoogte te stellen via het e-mailadres <privacy@q8.com>. Wij zullen dan voldoende inspanningen leveren om de volgende nodige stappen te ondernemen, waaronder bijvoorbeeld:

### - U een kopie geven van de gegevens die u ons hebt bezorgd;

### - Het bijwerken van onjuistheden in de gegevens die wij bezitten;

### - Verwijdering van gegevens waarvoor wij niet langer een rechtsgrond hebben om te gebruiken.

Daarnaast heeft u in bepaalde gevallen het recht om u te verzetten tegen het gebruik en de verwerking van uw persoonsgegevens. U kan ons ook steeds vragen om de verwerking van uw persoonsgegevens te beperken, bijvoorbeeld tijdens het onderzoeken van een klacht.

Bovendien heeft u ook het recht om zich te verzetten tegen elke verwerking, inclusief profilering, gesteund op het gerechtvaardigd belang als juridische basis, tenzij onze redenen om deze verwerking uit te voeren zwaarder wegen dan enig nadeel van uw rechten en vrijheden.

Uw uitoefening van deze rechten is onderworpen aan een aantal beperkingen, bijvoorbeeld teneinde het algemeen belang te beschermen (bv. Preventie of detectie van fraude). Indien u één van deze rechten uitoefent, zullen wij uw aanspraak nagaan en indien mogelijk antwoorden binnen een maand. We kunnen een billijke vergoeding vragen voor "herhaalde verzoeken", "duidelijk ongegronde of buitensporige verzoeken" of "bijkomende kopies"

Indien u niet tevreden bent met ons gebruik van uw persoonsgegevens of u bent het niet eens met ons antwoord op de uitoefening van één van bovenstaande rechten, heeft u het recht een klacht in te dienen bij uw Gegevensbeschermingsautoriteit.

KPB:

Gegevensbeschermingsautoriteit\
Drukpersstraat 35, 1000 Brussel

+32 (0)2 274 48 00\
+32 (0)2 274 48 35\
<contact@apd-gba.be>

Binnen de wettelijke grenzen beschikt u ook over het recht om uw persoonsgegevens over de dragen naar een andere organisatie (gegevensportabiliteit).

Aanpassingen

We behouden het recht om dit beleid aan te passen, indien nodig, om bijvoorbeeld veranderingen in de wetgeving, regelgeving, nieuwe praktijken en procedures of vereisten die door de toezichthoudende overheid zijn opgelegd, na te leven. De meest recente versie is altijd beschikbaar via deze link. Dit Addendum Gegevensverwerking is laatste gewijzigd op 11 januari 2022. Wij verzekeren dat wij u op de hoogte zullen brengen van belangrijke veranderingen in het beleid.

Waar u terecht kan voor verdere vragen of opmerkingen.

Indien u vragen heeft of u wenst graag meer informatie, kan u een e-mail zenden naar <privacy@q8.com>.

U kan ook een brief zenden naar het onderstaande adres:

Kuwait Petroleum (Belgium) NV

Ter attentie van Data Protection Officer

Brusselstraat 59, bus 1

2018 ANTWERPEN
